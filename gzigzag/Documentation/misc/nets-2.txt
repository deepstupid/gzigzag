GZigZag-teknologian soveltaminen

Taustaa

GZigZagin taustaa on jo selitetty Uudet tiedonhallintamenetelmät
-hankkeessa.  Tässä kappaleessa esitellään lyhyen tähtäimen käytännön
kaupallisia sovelluksia varten olennaisimpia piirteitä, ulkoisen tiedon
tuomista ZigZag-rakenteeseen ja P2P-toiminnallisuutta.

Yksi olennainen asia näille sovelluksille on ulkoisen, esimerkiksi
tietokannoissa olevan tiedon dynaaminen tuonti ZigZag-rakenteeseen
ns. virtuaalisina soluina. Tällöin tieto nivoutuu luontevasti muuhun
ZigZag-rakenteeseen.

Tiedon jakaminen P2P (peer to peer) -mallissa viime aikoina herättänyt
paljon mielenkiintoa, koska tällöin voidaan välttää nykyisen internetin 
pahimmat pullonkaulat ja heikoimmat pisteet.  Jos tieto on saatavissa
vain yhdeltä serveriltä (tai klusterilta), tieto on saavuttamattomissa
yhteyksien ollessa poikki.  P2P-mallissa tietoa taas voidaan jakaa aina,
kun on verkkoyhteys jonnekin missä tieto on.

Yksi esimerkki tällaisen tiedon jakamisen eduista on ohjelmistojen 
versionhallinnasta: GZigZag-projektin lähdekoodi on tällä hetkellä
säilytyksessä julkisesti sourceforge.net -palvelimilla. Jos palvelimet
ovat alhaalla tai verkkoyhteys niihin rikkoutuu, GZigZagin kehittäjät
eivät voi helposti keskenään jatkaa kehitystyötä, koska versionhallinta
vaatii committauksen keskusserverille. P2P-lähestymistavassa taas
tiedon jakaminen kehittäjien kesken ei olisi lainkaan riippuvainen
keskusserveristä ja "virallinen versio" olisi yksinkertaisesti
pääkehittäjän digitaalisesti allekirjoittama versio.

Kuten edellisestäkin esimerkistä nähdään, digitaaliset allekirjoitukset
ja siten PKI ovat olennainen osa P2P-järjestelmiä: kun tieto ei tule
keskusserveriltä, on erittäin tärkeää pystyä varmentamaan sen oikeellisuus.

GZigZagin P2P-tiedonjakamisen lähtökohta on hyvin erilainen kuin freenetin:
freenetin kaksi päätavoitetta ovat anonyymius ja sensuroimattomuus, kun
taas GZigZagin päätavoitteet ovat alkuperäisen tekijän tunteminen ja
käyttäjän kontrolli siihen, mitä hänen koneellaan on. Tämän vuoksi
GZigZag-projektissa on kehitetty oma yksinkertainen P2P-järjestelmä
nimeltä Mediaserver.


Tavoitteet

Ensimmäisenä tavoitteena on GZigZagin siirtäminen ja kokeileminen
tulevaisuuden mobiilialustaa vastaavissa laitteissa, esim. Compaqin 
IPaq-kämmenmikrossa. Tällaisissa laitteissa on n. 32-64MT muistia,
GSM/GPRS tai 802.11 -verkkoyhteys ja kynäkäyttöliittymä tai pieni 
näppäimistö. 

Perusideana on osoittaa, että GZigZag-teknologialla pystytään parantamaan
kyseisten laitteiden yleistä käytettävyyttä ja vasteaikaa pienentämällä
tarvittavan tiedonsiirron määrää ja käyttämällä P2P-teknologiaan pohjautuvaa
välimuistia. Lisäksi erillisten käyttöliittymien teko olemassaolevaan tietoon
on ZigZag-rakenteen pohjalla helpompaa koska rakenne tarjoaa selkeän
ja homogeenisen alustan erilaisille kehitystyökaluille.

Toinen, hieman toiseen suuntaan tähtäävä tavoite on osoittaa, miten
GZigZagia voidaan käyttää useista eri dynaamisista lähteistä tulevan
informaation integroimiseen ja visualisoimiseen sekä rakenteelliseen
yhteenliittämiseen. Tällä alueella on tarkoituksena tehdä läheistä
yhteistyötä Endero Oyj:n kanssa, joka on menestynyt tarjoamalla
integroituja käyttöliittymiä yritysten eri tietojärjestelmiin.
GZigZagista haetaan tässä projektissa useita erilaisia etuja olemassaoleviin
tuotteisiin verrattuna, kuten käyttöliittymien helpompi rakentaminen ja 
joustavuus sekä yhteenliitettävä rakenne.

Toimenpiteet

)
GZigZag-rakenteen yhdistäminen ulkoisiin tietolähteisiin, 
spaceparts -teknologian kehittäminen

)
GZigZagin siirtäminen esim. Compaqin IPaq-laitteeseen tai muuhun vastaavaan
kynäkäyttöiseen kämmenmikroon

)
Mediaserver-P2P-järjestelmän sovittaminen pieneen muistikapasiteettiin

)
Uusien näkymien kehityksen helpottaminen

)
Mediaserver-arkkitehtuurin tietoturvan lisääminen; PKI-järjestelmän
käyttöönotto varmenteita varten.

Tulosten hyödyntäminen:

Sonera
    - seuraavan sukupolven palvelujen kehittäminen seuraavan 
      sukupolven matkapuhelinlaitteisiin

Endero
    - GZigZag mahdollisena alustana seuraavan sukupolven 
      tietojärjestelmien integraatiotuotteille

Resurssointi

Projektin kesto 3v, kunakin vuonna
2 maisteria, 2 tutkimusapulaista
